Latvijas kiberdrošības
stratēģija 
2014–2018 


(Ministru kabineta
2014. gada 21. janvāra
rīkojums Nr. 40)
Latvijas kiberdrošības
stratēģija 
2014–2018 


Saturs
1.  Ievads ......................................................................................................................................................................................    2   
2.  Politikas mērķis un pamatprincipi ......................................................................................................................................    3
3.  Latvijas kiberdrošības situācijas raksturojums ..................................................................................................................    4
4.  Rīcības virzieni .......................................................................................................................................................................   5
    4.1.  Kiberdrošības pārvaldība un resursi: ........................................................................................................................    5
        Nacionālā kiberdrošība ............................................................................................................................................    5
        Valsts IKT pārvaldība ...............................................................................................................................................    7
        Kritiskā infrastruktūra .............................................................................................................................................    8
        Cilvēkresursi ..............................................................................................................................................................    9
    4.2.  Tiesiskums kibertelpā un kibernoziedzības mazināšana ........................................................................................   9
    4.3.  Sagatavotība un rīcībspēja krīzes situācijās ..............................................................................................................  10
    4.4.  Sabiedrības izpratne, izglītība un pētniecība ............................................................................................................  11
    4.5.  Starptautiskā sadarbība ................................................................................................................................................  13
5.  Sasaiste ar citiem attīstības plānošanas dokumentiem ...................................................................................................... 15
6.  Noslēguma jautājumi ............................................................................................................................................................. 16
7.  Saīsinājumi un terminu skaidrojums ....................................................................................................................................  17
Pielikums Nr.1 Nacionālās kiberdrošības politikas koordinācijas shēma ............................................................................  20

2
Latvijā ir izveidojusies informācijas sabiedrība, kurā valsts 
pārvalde, sabiedrība un ekonomika ir atkarīga no infor­
mācijas un komunikāciju tehnoloģiju (IKT) sniegtajām 
iespējām un pakalpojumiem. Latvijas ilgtspējīgas attīstības 
stratēģija paredz veicināt tālāku modernas un inovatī­
vas sabiedrības izveidi, atvērtu jaunām idejām un augstu 
tehnoloģiju izmantošanai, kas kalpotu par pamatkapitālu 
Latvijas ekonomikas izaugsmei un konkurētspējai pasaulē.1
Līdz ar pieaugošo IKT izmantošanu sabiedrībā, valsts 
pārvaldē un ekonomikā to nelikumīga izmantošana, bo­
jāšana, paralizēšana vai iznīcināšana var radīt draudus 
valsts un sabiedrības drošībai, sabiedriskajai kārtībai un 
ekonomiskajai darbībai, kā arī kavēt tālāku valsts eko­
nomikas izaugsmi. Mērķtiecīgi vai neapzināti rīkojoties, 
ar IKT palīdzību iespējams traucēt vai apturēt valsts in­
formācijas sistēmu un elektronisko sakaru tīklu darbību, 
kā arī apgrūtināt valsts politisko, ekonomisko un mili­
tāro lēmumu pieņemšanas mehānismu funkcionēšanu, 
radīt finansiālus zaudējumus, dezinformēt sabiedrību 
un izraisīt tehnogēnas avārijas. Nedrošība kibertelpā var 
ietekmēt uzticamību IKT lietošanai un attiecīgi kavēt 
modernas un inovatīvas sabiedrības attīstību. Politiski,
1  Latvijas ilgtspējas attīstības stratēģija līdz 2030.gadam.
sabiedriski vai ekonomiski jūtīgu notikumu attīstības si­
tuācijā pret Latviju var tikt vērsti liela apmēra elektronis­
kie uzbrukumi. Droša un uzticama informācijas sabied­
rība un e-pārvalde valstī nav iespējama bez nacionālas 
kompetences kiberdrošībā un kriptogrāfijā.
Ņemot vērā līdzšinējās tendences, kur pieaug sabiedrības 
līdzdalība kibertelpā, IKT pakalpojumu klāsts un izman­
tošana, attiecīgi pieaug elektronisko uzbrukumu skaits un 
metodes, ar kādām tie veikti.2 
Lai mazinātu un novērstu riskus un apdraudējumus ki­
bertelpā, nepieciešama vienota un koordinēta Latvijas 
kiberdrošības politika, kas aptver visas iesaistītās noza­
res, valsts un privāto sektoru. Pamatnostādnes „Latvijas 
kiberdrošības stratēģija” nosaka stratēģiskās prioritātes 
kiberdrošības politikas veidošanā, un tālākā darba organi­
zēšanai tiek izstrādāts atbilstošs rīcības plāns. Pamatnos­
tādnes izstrādātas kopskatā ar starptautisko organizāciju, 
jo īpaši ES un NATO, dokumentiem kiberdrošības jomā, 
kā arī saskaņā ar Nacionālās drošības koncepcijā un Valsts 
aizsardzības koncepcijā noteiktajiem pasākumiem. 
2  Symantec 2013. gada Interneta drošības draudu ziņojums par uzbru­
kumu un ievainojamības pieaugumu pasaulē.
1. Ievads

3
Kiberdrošības politikas mērķis ir droša un uzticama kiber­
telpa, kurā ir garantēta valstij un sabiedrībai būtisku pakal­
pojumu droša, uzticama un nepārtraukta saņemšana.
Īstenojot kiberdrošības politiku, tiek ievēroti šādi pamat­
principi - attīstība, sadarbība, atbildība un atvērtība.
Attīstība – tikai pastāvīgi un sistemātiski attīstot un 
pilnveidojot prasmes IKT nozarē un tās drošības specia­
lizācijā, var efektīvi aizsargāties pret strauji pieaugošiem 
draudiem kibertelpā.
Sadarbība – tikai sadarbojoties gan nacionālā, gan starp­
tautiskā mērogā, iespējams efektīvi aizsargāties pret drau­
diem kibertelpā, kuru neierobežo valstu ģeogrāfiskās un 
institūciju administratīvās robežas.
Atbildība – tikai tad, ja visas kibertelpā iesaistītās puses, 
tajā skaitā indivīdi, valsts institūcijas, komersanti, ir infor­
mēti un apzinās atbildību par savas darbības vai bezdarbības 
ietekmi uz savu un citu drošību, ir iespējams efektīvi sama­
zināt riskus kibertelpā.
Atvērtība – kiberdrošības politika īstenojama, veicinot 
pēc iespējas plašāku informācijas un komunikāciju teh­
noloģiju pieejamību, respektējot indivīda tiesības un 
pamatbrīvības, meklējot līdzsvaru starp brīvību, privā­
tumu un drošību, kā arī veicinot labo praksi, ētiku un 
standartus kibertelpā.
2. Politikas mērķi un pamatprincipi

4
Mūsdienu sabiedrība IKT izmanto arvien plašāk, gan tiešā 
veidā iegūstot informāciju un to apstrādājot, gan rodot jau­
nus un plašai auditorijai pieejamus pašizpausmes veidus, iz­
mantojot ērtus un daudzveidīgus savstarpējās saziņas rīkus 
un platformas un saņemot pakalpojumus. Kopumā 75,8 % 
Latvijas iedzīvotāju ir lietojuši internetu, bet 70,3 % iedzī­
votāju internetu lieto vismaz reizi nedēļā,1 lielākajās Latvijas 
bankās elektronisko transakciju skaits ir lielāks nekā 90 % 
no kopējā transakciju skaita,2 un vairāk nekā 25 % valsts 
institūciju pakalpojumu pieejami elektroniski.3
Plaša IKT izmantošana ir izmainījusi sabiedrības ikdienas 
paradumus, un ir izveidojusies virtuālā vide, kur saplūst 
fiziskā un digitālā rīcība. Priekšstatu, ka IKT ir tikai šau­
ras profesionāļu grupas interešu sfērā, pakāpeniski aizstāj 
izpratne, ka ar IKT lielākā vai mazākā mērā ir saistīta visa 
sabiedrība, un tuvākajos gados IKT nodrošinātu un atbals­
tītu pakalpojumu klāsts Latvijā palielināsies. Tā kā IKT tiek 
plaši izmantotas, visiem sabiedrības dalībniekiem – no IKT 
lietotājiem līdz vadītājiem, lēmuma pieņēmējiem un likum­
devējiem – ir jābūt izpratnei par kibertelpas darbības un 
drošības pamatprincipiem.
IKT risinājumiem un pakalpojumiem ir komplicēta uzbū­
ve, bet plaša pieejamība, tāpēc kibertelpa ir viegli izman­
tojama, lai nodarītu kaitējumu indivīdam, sabiedrības 
1  Centrālās statistikas pārvalde. Iedzīvotāji, kuri lieto datoru / internetu 
gada sākumā. 2012.
2  Latvijas Interneta asociācija. Latvijas internetbanku pētījums. 2011.
3  Vides aizsardzības un reģionālās attīstības ministrija. Visu valsts īstenoto 
publisko pakalpojumu izvērtēšanas un klasifikācijas rezultāti. Kopsavil­
kums par visu resoru pakalpojumiem. Versija 1.0.2012.
grupai vai valstij kopumā. Tāpat, izmantojot IKT rīkus, 
var ierobežot indivīda tiesības un pamatbrīvības vai pār­
kāpt tiesības uz privātumu un personu datu aizsardzību. 
Situāciju Latvijas kibertelpā ik dienas raksturo ievērojams 
skaits IKT drošības incidentu, sākot ar vairākiem aug­
stas nozīmības incidentiem līdz simtiem zemas nozīmī­
bas incidentu, kas vienlīdz skar gan valsts un pašvaldību 
institūcijas, gan komersantus un fiziskas personas. Sa­
skaņā ar CERT.LV pārskatu 2012. gadā identificēti 4794 
augstas prioritātes incidenti un vairāk nekā 200 tūkstoši 
zemas prioritātes incidentu.4 Attīstās tendence, ka politis­
ki, sabiedriski vai ekonomiski jūtīgus notikumus pavada 
mērķtiecīgi organizēti uzbrukumi kibertelpā. Īpaši paaug­
stināta riska situācija Latvijā būs 2015.gadā, nodrošinot 
prezidentūru ES Padomē.
Lai mazinātu gadījumus, kad sabiedrībai tiek nodarīts kai­
tējums, izmantojot IKT, ir būtiski izstrādāt visaptverošu 
pasākumu kopumu, kas aizsargātu kibertelpu un tās pa­
kalpojumus. Tā īstenošanai stratēģijā ir izvirzīti pieci prio­
ritāri rīcības virzieni:
1.  Kiberdrošības pārvaldība un resursi.
2.  Tiesiskums kibertelpā un kibernoziedzības mazināšana.
3.  Sabiedrības izpratne, izglītība un pētniecība.
4.  Gatavība un rīcībspēja krīzes situācijās.
5.  Starptautiskā sadarbība.	
4  CERT.LV 2012.gada pārskats.
3. Latvijas kiberdrošības situācijas raksturojums 

5
4.1.  Kiberdrošības pārvaldība un resursi
 
IKT risinājumi un pakalpojumi valstī tiek veidoti, attīstīti 
un uzturēti kā publiskajā, tā privātajā sektorā. Lai piedā­
vātie risinājumi un pakalpojumi būtu uzticami, droši un 
nepārtraukti, nepieciešams piemērot informācijas drošī­
bas prasības, standartus un labo praksi visā to dzīvesciklā, 
ietverot risku analīzē balstītu drošības plānošanu, novēr­
tējot politiskos, ekonomiskos, sociālos, personas datu 
aizsardzības un tiesiskos aspektus. Latvijas kiberdrošības 
īstenošanā ir iesaistīts plašs, daudzveidīgs ieinteresēto 
pušu loks, tāpēc nepieciešams izveidot efektīvu kiber­
drošības pārvaldības modeli.
Nacionālā kiberdrošība
Nacionālā kiberdrošība jāaplūko trīs dimensijās – infra­
struktūra, pakalpojumi un procesi –, kuros nepieciešams 
nodrošināt informācijas drošību. Šobrīd kiberdrošības 
pārvaldība tiek organizēta daļēji centralizētā modelī, 
kurā vadošās iestādes (atbilstoši noteiktajai kompetencei) 
veic kiberdrošības stratēģijas, metodoloģijas un koordi­
nācijas funkciju, savukārt konkrēto IKT risinājumu un 
pakalpojumi pārziņi patstāvīgi nodrošina noteikto pra­
sību praktisku ieviešanu un izpildi. Nacionālās kiberdrošības 
pārvaldības pamatā ir savstarpējā sadarbība, kur katra 
valsts iestāde pilda savas funkcijas, tajā skaitā kibertelpā, 
un sadarbojas ar pārējām iesaistītajām pusēm tieši vai ar 
Nacionālās informācijas tehnoloģiju drošības padomes 
(turpmāk – Padome) starpniecību. Padome ir izveidota, 
pamatojoties uz Informācijas tehnoloģiju drošības likumu, 
kas nosaka kiberdrošības politikas veidošanu nacionālajā 
līmenī un uzdod Padomei koordinēt kiberdrošības politikas 
izstrādi, uzdevumu un pasākumu plānošanu un veikšanu. 
Padome ir centrālā nacionālā institūcija valsts un privātā 
sektora informācijas apmaiņai un sadarbībai, un tās darbību 
nodrošina Aizsardzības ministrijas Nacionālās kiberdrošības 
politikas koordinācijas nodaļa.
Nacionālo kiberdrošības politiku veido (shēma 
Pielikumā Nr.1):
1.   Aizsardzības ministrija (AM) koordinē informācijas 
tehnoloģiju drošības un aizsardzības politikas veido­
šanu un īstenošanu, kā arī līdzdarbojas starptautiskās 
sadarbības nodrošināšanā. AM Nacionālās kiberdrošī­
bas politikas koordinācijas nodaļa organizē un sniedz 
atbalstu kiberdrošības politikas īstenošanai.
2.   Ārlietu ministrija (ĀM) koordinē starptautisko sa­
darbību un Latvijas dalību dažādās ar kiberdrošību 
saistītās starptautiskās iniciatīvās.
3.   Finanšu un kapitāla tirgus komisija (FKTK) regulē 
un pārrauga finanšu un kapitāla tirgus dalībnieku 
darbību kibertelpā, Latvijas Banka (LB) veicina mak­
sājumu sistēmu drošu un raitu darbību, un kredītiestā­
des atbild par savas nozares elektronisko pakalpojumu 
drošu pieejamību.
4.   Ekonomikas ministrija (EM) izstrādā ekonomikas po­
litiku un veicina konkurētspējas un inovāciju attīstību.
5.  Iekšlietu ministrija (IeM), Valsts policija (VP) un 
Drošības policija (DP) īsteno noziedzības apkaro­
šanas, sabiedriskās kārtības un drošības aizsardzības, 
personas tiesību un likumīgo interešu aizsardzības 
politiku, kā arī koordinē krīzes situāciju risināšanu.
6.   Informācijas tehnoloģiju drošības incidentu no­
vēršanas institūcija CERT.LV novēro un analizē 
kibertelpā notiekošo, reaģē uz incidentiem un koor­
dinē to novēršanu, veic pētniecisko darbu, organizē 
izglītojošus pasākumus un apmācības, kā arī uzrauga 
Informācijas tehnoloģiju drošības likumā noteikto 
4. Rīcības virzieni 

6
pienākumu izpildi. CERT.LV sniedz atbalstu Latvijas 
un ārvalstu, valsts un pašvaldību institūcijām, komer­
santiem un fiziskām personām.
7.    Izglītības un zinātnes ministrija (IZM) veicina sa­
biedrības zināšanas un izpratni par kibertelpu un 
drošu tās lietošanu.
8.  Labklājības ministrija (LM) īsteno sociālās un bērnu 
tiesību aizsardzības politiku.
9.   Latvijas Drošāka interneta centra Net-Safe Latvia 
darbību nodrošina Latvijas Interneta asociācija, un 
tas izglīto sabiedrību par iespējamajiem riskiem un 
apdraudējumiem interneta vidē un veicina drošu in­
terneta satura lietošanu.
10.  Nacionālie bruņotie spēki (NBS) un Kiberaizsardzī­
bas vienība (KAV) sniedz atbalstu krīzes situācijās.
11.  Nozares nevalstiskās organizācijas sniedz atbalstu, 
konsultē un sadarbojas ar Padomi kiberdrošības poli­
tikas veidošanā un īstenošanā.1
12.  Satiksmes ministrija (SM) organizē sakaru politikas 
īstenošanu.
13.  Satversmes aizsardzības birojs (SAB) uzrauga kri­
tisko infrastruktūru.
14.  Tieslietu ministrija (TM) un Datu valsts inspekcija 
(DVI) izstrādā, organizē un koordinē tiesību politiku 
personas datu aizsardzības, informācijas atklātības un 
elektronisko dokumentu uzraudzības jomā.
15.  Valsts akciju sabiedrība „Latvijas Valsts radio un 
televīzijas centrs” (LVRTC) ir vienīgais uzticamu 
sertifikācijas pakalpojumu sniedzējs, kurš nodrošina 
elektronisko identifikācijas karšu un elektroniskā 
paraksta infrastruktūru.
1  Padomes esoši sadarbības partneri: biedrība „ISACA Latvijas nodaļa”, 
Latvijas Atvērto tehnoloģiju asociācija, Latvijas Informācijas un komu­
nikācijas tehnoloģijas asociācija, Latvijas Interneta asociācija, Latvijas 
Komercbanku asociācija, Latvijas Tirdzniecības un rūpniecības kamera.
16.  Vides aizsardzības un reģionālās attīstības ministrija 
(VARAM) organizē valsts IKT pārvaldību un koordinē 
publisko pakalpojumu elektronizāciju, bet Valsts re­
ģionālās attīstības aģentūra (VRAA) nodrošina valsts 
IKT koplietošanas risinājumu darbību un attīstību.
Valsts un pašvaldību institūcijām un publisko elektronis­
ko sakaru pakalpojumu sniedzējiem, kā arī IKT kritiskās 
infrastruktūras vadītājiem Informācijas tehnoloģiju drošī­
bas likums un ar to saistītie Ministru kabineta noteikumi 
nosaka pamata drošības prasības. Incidentu gadījumos 
valsts un pašvaldību institūcijām un kritiskās infrastruk­
tūras īpašniekiem un tiesiskajiem valdītājiem ir paredzēta 
noteikta rīcība.
Privātajā sektorā informācijas drošības pārvaldība balstās 
uz komercdarbības ilgtspēju un drošu un uzticamu pakal­
pojumu sniegšanu. Atsevišķās nozarēs ir regulējoši nor­
matīvie akti, kas, piemēram, attiecas uz kredītiestādēm, 
elektroniskajiem pakalpojumu sniedzējiem un fizisko 
personu datu aizsardzību, taču labā prakse un standarti 
IKT risinājumu drošībā nav plaši izmantoti. Latvijas 
elektronisko sakaru komersantu tirgus ir sadrumstalots, 
un daļa no pakalpojumu sniedzējiem nepilda tiesību ak­
tos noteiktās prasības, radot drošības riskus gan klien­
tiem, gan citiem IKT infrastruktūras lietotājiem ne tikai 
Latvijā, bet arī ārvalstīs.
Saskaņā ar IT drošības likumu ir izveidota nacionālā In­
formācijas tehnoloģiju drošības incidentu novēršanas in­
stitūcija CERT.LV, kas uztur vienotu kibertelpā notiekošo 
darbību atainojumu, kā arī sniedz atbalstu Latvijas un ār­
valstu valsts un pašvaldību institūcijām, komersantiem un 
fiziskām personām IT drošības incidentu novēršanā vai 
koordinē drošības incidentu novēršanu. Pieaugot aktivitātei 
kibertelpā, CERT.LV sadarbībā ar valsts un privātā sektora 

7
iestādēm jāattīsta resursi, kas ļautu apkopot tehnisko infor­
māciju par incidentiem kibertelpā, to uzglabāt un arhivēt 
analīzei un izvērtēšanai.
Nepieciešamā rīcība:
1.  Sadarbojoties valsts, nevalstiskā un privātā sektora pār­
stāvjiem, nostiprināt koordinētu nacionālās politikas 
kiberdrošības jautājumos veidošanu, īstenošanu un 
izvērtēšanu Nacionālās IT drošības padomes ietvaros. 
Aizsardzības ministrijai nostiprināt vadošo lomu kiber­
drošības politikas koordinētā izstrādē un īstenošanā.
2.  Izveidot informācijas apmaiņas vidi (platformu), vei­
cinot informācijas apmaiņu uzņēmēju vidū par aktu­
ālajiem kiberdrošības apdraudējumiem, problēmām, 
risinājumiem, labo praksi un tās piemērošanu.
3.  Veikt nacionālās kiberdrošības risku izvērtējumu.
4.  Veicināt labas drošības pārvaldības standartus un 
praksi valsts un privātajā sektorā, veidojot izpratni par 
IKT drošību uzņēmējdarbības vidē un organizējot va­
došo darbinieku regulāru apmācību.
5.  Pilnveidot elektronisko sakaru komersantu drošības 
prasību īstenošanas un uzraudzības mehānismu.
6.  Pilnveidot CERT.LV spējas novērot, analizēt un novērst 
IT drošības incidentus un sadarboties ar NATO un ES 
partneriem informācijās apmaiņā.
7.  Attīstīt CERT.LV resursus un kompetences veikt cen­
tralizētus drošības testus.
Valsts IKT pārvaldība
Kiberdrošība nacionālajā līmenī ir cieši saistīta ar valsts 
IKT pārvaldības sistēmu, kuru šobrīd daļēji nosaka Valsts 
informācijas sistēmu likums. Tās tālākā attīstība ir iezīmē­
ta valsts IKT pārvaldības organizatoriskā modeļa koncep­
cijā. Koncepcija paredz daudzus uzdevumus valsts IKT 
optimizācijai un valsts IKT pārvaldības procesu pilnvei­
dei, kas valsts pārvaldei ļautu nonākt pie homogēnākas, 
koplietojamākas, profesionālāk un racionālāk uzturētas 
valsts IKT infrastruktūras, kuras ekspluatācijā būtu ie­
spējams piesaistīt labāk motivētu personāla resursu ar 
augstāku specializācijas pakāpi un augstākām profesio­
nālajām kompetencēm, tādējādi paaugstinot arī kopējo 
valsts IKT drošības līmeni. Cita starpā valsts IKT optimi­
zācija perspektīvā ļautu koncentrēt resursus valsts IKT 
risinājumu drošības pilnveidei arī no tehnoloģiskā aspekta, 
piemēram, veidojot koplietojamus darbības nepārtrauktī­
bas risinājumus, u.c. Attiecībā uz valsts IKT drošības pār­
valdību koncepcija paredz izstrādāt un ieviest standartus 
un vadlīnijas elektronizēto valsts pārvaldes procesu dar­
bības nepārtrauktībai, uzticamībai un drošībai. 
Izmantotie valsts IKT risinājumi un īpaši valsts informā­
cijas sistēmas (VIS) satur tādu informāciju, kuras neliku­
mīga izpaušana vai iegūšana, sagrozīšana vai dzēšana var 
radīt būtisku kaitējumu konkrētai personai, sabiedrībai 
vai valsts interesēm. Liedzot piekļuvi VIS vai traucējot at­
balsta sistēmu darbību, var tik daļēji vai pilnībā paralizēts 
publiskās pārvaldes darbs. Līdz ar to ir svarīgi, lai valsts 
IKT risinājumu izstrāde, ieviešana un ekspluatācija, tajā 
skaitā drošības pārvaldība, tiktu īstenota racionāli, efektīvi, 
pārskatāmi un savstarpēji saskaņoti, ievērojot nozares la­
bākās prakses pieredzi un vadlīnijas, pēc iespējas mazinot 
IKT drošības apdraudējumu rašanos kā kļūdas, tā arī ap­
zinātas rīcības dēļ.
Valsts informācijas sistēmu likums nosaka vienotu tehnis­
ko un organizatorisko prasību līmeni visām reģistrētām 
sistēmām neatkarīgi no tās funkcionalitātes, uzkrātās infor­
mācijas vērtības un ietekmes uz publiskās pārvaldes funk­
ciju izpildi kā pašā iestādē, tā arī ārpus tās. Prasību diferen­
cēšanas trūkums rada neatbilstošu slogu dažādas nozīmes 
un apjoma sistēmām, kā arī vēlmi izvairīties no sistēmas 
reģistrācijas. Prasību diferenciācija un sistēmu grupēšana 

8
ļautu precīzāk piemērot atbilstošu tiesisko regulējumu no­
ziedzīga nodarījuma gadījumā. 
VARAM veiktā situācijas analīze liecina, ka puse valsts in­
formācijas sistēmu pārziņu nenodrošina drošības pārvaldī­
bas pasākumus, jo nav motivēti vai kompetenti. Valsts IKT 
drošības uzraudzības un kontroles sistēma ir nepietiekama.
Nepieciešamā rīcība
1.  Turpināt valsts IKT pārvaldības organizatoriskā mo­
deļa koncepcijā noteikto pārvaldības uzlabošanas pa­
sākumu īstenošanu, kas paredz vienotas valsts IKT 
arhitektūras izstrādi, pārvaldības procesu, standartu 
un vadlīniju izstrādi vai pilnveidi.
2.  Izstrādāt normatīvo regulējumu vienotai valsts IKT 
nodrošinājuma pārvaldībai, paredzot risku analīzē 
balstītu dažādu informācijas sistēmu grupēšanu un at­
tiecīgi diferencētu drošības pārvaldības prasību ietvaru.
3.  Pilnveidot valsts IKT risinājumu un infrastruktūras 
turētāju izpratni un zināšanas, īstenojot apmācību 
programmas valsts pārvaldes iestāžu vadības līmeņa 
personālam un IKT drošības pārvaldībā iesaistītajam 
personālam.
4.  Izvērtēt valsts IKT drošības pārvaldības uzraudzības efek­
tivitāti, atbildību un soda sankcijas par drošības pārval­
dības pasākumu neīstenošanu, kā arī noteikt minimālās 
prasības drošības pārvaldnieku darbam.
5.  Organizēt neatkarīgas iestādes veiktas valsts IKT risi­
nājumu un infrastruktūras ārpuskārtas pārbaudes un 
drošības testus.
6.  Izstrādāt kārtību, kādā iestādes regulāri atskaitās vie­
notai kompetentai institūcijai par informācijas drošī­
bas pasākumu realizāciju.
7.  Pašvaldību IKT resursu drošības pārvaldības uzlabo­
šanai attīstīt sadarbību Latvijas Pašvaldību savienības, 
pašvaldību un valsts institūciju starpā.
Kritiskā infrastruktūra
Valstij un sabiedrībai būtisku pamatfunkciju veikšanai ir 
noteikta informācijas tehnoloģiju kritiskā infrastruktūra, 
lai nodrošinātu kritiskās infrastruktūras integritāti, pieeja­
mību un konfidencialitāti. Ministru kabinets nosaka un 
reizi gadā pārskata to IT infrastruktūru, kuras darbības 
pārtraukšana var ievērojami apdraudēt valsts pastāvēšanu.1 
Informācijas tehnoloģiju kritiskā infrastruktūra ir iekļauta 
valsts kritiskās infrastruktūras kopumā, un sadarbībā ar 
drošības iestādēm un CERT.LV tās īpašnieki un tiesiskie 
valdītāji pastāvīgi pilnveido drošības pasākumus. Kritiskās 
infrastruktūras drošības pasākumu plānošanu un īstenošanu 
nosaka Ministru kabinets.2 Zināšanu un pieredzes apmai­
ņai, kā arī procedūru pilnveidei kritiskās infrastruktūras 
pārstāvji tiek regulāri iesaistīti CERT.LV rīkotās mācībās.
Nepieciešamā rīcība:
1.  Uzlabot informācijas un pieredzes apmaiņu par inci­
dentiem, kritiskās infrastruktūras aizsardzību un risku 
novēršanu starp kritiskās infrastruktūrām turētājiem, 
CERT.LV un valsts drošības iestādēm.
2.  Organizēt kopīgas krīzes mācības un ielaušanās pār­
baudes nacionālā, reģionālā un starptautiskā līmenī un 
sadarbojoties ar Nacionālo bruņoto spēku (NBS) Kibe­
raizsardzības vienību.
3.  Stiprināt valsts kritisko IKT resursu drošību, attīstot 
tehniskos rīkus automatizētai drošības nodrošināšanai 
un kontrolei, kā arī uzlabot drošības personāla kapaci­
tāti, zināšanas un savstarpējo sadarbību.
1  2010.gada 1.jūnija Ministru kabineta noteikumi Nr.496 „Kritiskās in­
frastruktūras, tajā skaitā Eiropas kritiskās infrastruktūras, apzināšanas 
un drošības pasākumu plānošanas un īstenošanas kārtība”.
2  2011.gada 1.februāra Ministru kabineta noteikumi Nr.100 „Informā­
cijas tehnoloģiju kritiskās infrastruktūras drošības pasākumu plānošanas 
un īstenošanas kārtība”.

9
Cilvēkresursi
Situāciju valsts un pašvaldību institūcijās raksturo būtiski 
atšķirīgie cilvēkresursi un materiālie resursi, sākot no 
institūcijām ar labi apmaksātiem augstas kvalifikācijas 
darbiniekiem un moderniem tehniskajiem resursiem un 
beidzot ar – vairākumā gadījumu – institūcijām ar nepie­
tiekamas kvalifikācijas darbiniekiem un zemas kvalitātes 
informācijas tehnoloģijām. Tas veido atšķirīgu tiesību 
aktos noteikto pienākumu izpildes līmeni informācijas 
drošības pārvaldības jomā valsts pārvaldē. Vienlaicīgi ie­
robežotais augsta līmeņa speciālistu piedāvājums darba 
tirgū nenodrošina privātā sektora pieprasījumu, un kom­
pānijas izmanto ārpakalpojumus funkciju īstenošanai.
Latvijas darba tirgū IKT drošības pārvaldības un drošības 
tehnoloģiju speciālistu skaits ir neliels. Nav noteikts IKT 
drošības pārvaldnieka profesijas standarts un sertifikācija 
šādai darba specialitātei, un studiju programmas datorikā, 
datorzinātnē un informācijas tehnoloģijās mērķtiecīgi 
nesagatavo ekspertus šajā specializācijā. IKT drošības 
pārvaldniekam valsts pārvaldes iestādēs ir noteiktas 
minimālas kompetences prasības. Valsts un pašvaldību 
institūciju IT speciālisti piedalās apmācības semināros 
„Esi drošs” un ikgadējās instruktāžās institūcijās, taču 
apgūtais zināšanu apjoms ir ierobežots un tā izmantošana 
praksē netiek trenēta un pārbaudīta.
Nepieciešamā rīcība:
1.  Izvērtēt un aktualizēt esošo ar IKT saistīto profesiju 
standartu prasības, iekļaujot tajos prasības pēc kiber­
drošības zināšanām un prasmēm.
2.  Definēt, paaugstināt un izvērtēt par kiberdrošību atbil­
dīgo speciālistu profesionālās kompetences un veicināt 
ārvalstīs iegūto kiberdrošības speciālistu sertifikātu iz­
mantošanu kompetences apliecināšanai.
3.  Veicināt augstākās izglītības iestāžu ieguldījumu kiber­
drošībā, iekļaujot kiberdrošības specializācijas ele­
mentus mācību programmās.
4.  Veikt darba tirgus dinamikas analīzi par kiberdrošības 
speciālistu pieprasījumu, piedāvājumu, atalgojumu un 
izglītības iestāžu sagatavoto speciālistu nodarbinātību. 
5.  Pilnveidot pedagogu kompetences kiberdrošības jautā­
jumos un atbalstīt metodisko materiālu sagatavošanu.
4.2.  Tiesiskums kibertelpā un kibernoziedzības 
mazīnāšana 
Tiesiskas kibertelpas pamatā ir ekvivalences princips, kurš 
nosaka likumu un tiesisko normu ievērošanu kā fiziskajā, tā 
virtuālajā vidē, un valstij ir pienākums nodrošināt jebkuras 
personas Satversmē paredzētās pamattiesības un brīvības 
un vispārīgo tiesību principu ievēro šanu neatkarīgi no to 
piemērošanas vides. Piedāvātās tehnoloģiskās iespējas ir 
veicinājušas to, ka personas aizvien biežāk noziedzīgos no­
darījumus veic kibertelpā. Lai veiktu šādus nodarījumus, 
personas izmanto automatizētu datu apstrādes sistēmu kā 
nozieguma izdarīšanas rīku, vēršot to pret citu aizsargātu 
vai publiski nepieejamu automatizētu datu apstrādes sistē­
mu vai tās resursiem. Automatizēta datu apstrādes sistēma 
var tikt izmantota arī kā medijs nelikumīgas (rasu naida ku­
rināšana, bērnu pornogrāfijas izplatīšana u.c.) un godu un 
cieņu aizskarošas informācijas apritē. 
Kibernoziedzības mazināšanai ir nepieciešama rīcība 
divos pamata virzienos – preventīvs darbs noziedzīgu 
darbību īstenošanas mazināšanai un efektīva noziedzības 
apkarošana. 
Kibertelpas uzbūves un darbības komplicētība iezīmē 
divas problemātiskas jomas efektīvā kibernoziedzības 
apkarošanas īstenošanā. Pirmkārt, izpratne par jēdzienu 

10
„būtisks kaitējums” un tā piemērošanu ir svarīgs priekš­
nosacījums noziedzīga nodarījuma sastāva konstatācijai 
un pareizai noziedzīga nodarījuma kvalifikācijai un so­
dāmībai. Otrkārt, izmeklēšanas veikšana un pierādījumu 
apkopošana kibertelpā prasa specifiskas zināšanas.
Preventīva darba īstenošanai svarīga ir sakārtota IKT un 
tās drošību regulējošo normatīvo aktu bāze un to efektīva 
izmantošana. Kibernoziegumu apkarošanai jāattīsta 
esošās spējas, nostiprinot elektroniskos pierādījumus. 
Izmeklēšanas veikšana, pierādījumu vākšana un izvēr­
tēšana kibertelpā prasa specializētas zināšanas, un, lai 
nodrošinātu likuma spēku kibertelpā, nepieciešams pie­
tiekams kompetences līmenis tiesībsargājošās iestādēs, 
prokuratūrā un tiesās.
Nepieciešamā rīcība:
1.  Izvērtēt IKT nozares normatīvo aktu bāzi kā Latvijas 
Administratīvo pārkāpumu kodeksa un Krimināllikuma 
piemērošanas pamatu un pilnveidot to, lai nodrošinātu 
personu ar likumu aizsargāto interešu efektīvu krimi­
nāltiesisko aizsardzību kibertelpā un saistībā ar to.
2.  Izvērtēt esošo situāciju un nepieciešamos grozījumus 
tiesību aktos, kas paredz sodāmību par kaitējumu noda­
rīšanu informācijas sistēmu drošībai vai darbībām, kas 
vērstas pret automatizētām datu apstrādes sistēmām.
3.  Izstrādāt ar informācijas drošību un kiberdrošību 
saistīto un latviešu valodā lietoto terminoloģiju un 
harmonizēt tās izmantošanu tiesību aktos.
4.  Izvērtēt un pilnveidot kiberdrošības jomā tiesību aktos 
noteikto pienākumu uzraudzību un veicināt atbalstu šo 
pienākumu izpildē.
5.  Veicināt diskusijas un viedokļu apmaiņu par IKT jaunu 
noziegumu veidu identificēšanu un tiesiskās bāzes 
pilnveidošanu to ierobežošanai kontekstā ar starptau­
tiskajām tendencēm. 
6.  Apkarot un izmeklēt kibernoziegumus, izvērtējot un 
pilnveidojot esošos resursus, procedūras, sadarbības 
mehānismus un to efektivitāti.
7.  Izvērtēt un pilnveidot esošās pierādījumu iegūšanas un 
analīzes spējas kibernoziegumu izmeklēšanas gaitā, attīs­
tot VP kompetenci un pilnveidojot sadarbību ar CERT.LV.
8.  Izstrādāt mācību metodiskos materiālus par IKT nozari 
policijas darbinieku, kibernoziegumu procesu virzītāju 
un tiesnešu zināšanu celšanai par IKT nozari un īstenot 
padziļinātu apmācības programmu kibernoziegumu 
apkarošanas jautājumos.
9.  Attīstīt vienotu noziedzīgu nodarījumu kibertelpā ap­
kopošanas mehānismu (statistiku) policijas, proku­
ratūras un tiesu sistēmā.
4.3.  Sagatavotība un rīcībspēja krīzes situācijās
Lai arī Latvijā ir izveidotas institūcijas, kas nodrošina na­
cionālās kiberdrošības spējas, ir izstrādāti un tiek regulāri 
pilnveidoti plāni rīcībai paaugstināta apdraudējuma ga­
dījumā, izveidota sadarbība ar Iekšlietu ministriju dažādu 
krīzes situāciju risināšanā un sadarbībā ar privāto sektoru ir 
pieejama speciālistu iesaiste, esošo resursu un pasākumu 
kopums nav pietiekami liels un organizēts, lai efektīvi un 
ātri rīkotos nopietnu un plašu IKT drošības incidentu jeb 
kiberuzbrukumu gadījumos.
Ministru kabineta 2012.gada 7.decembra kiberkrīzes vin­
grinājumā tika izvērtēta esošā situācija Latvijā un apdrau­
dējumi kibertelpā, kā arī valsts rīcībā esošie resursi risku 
novēršanai un krīzes pārvarēšanai. Incidentu mazināša­
nai un krīzes novēršanai būtiska ir katras organizācijas 
individuāla izpratne par kiberdrošību un atbildība, kur 
CERT.LV var sniegt padomu ikdienas darbā vai atbalstu 
nopietnu un neparedzētu incidentu gadījumā.

11
Ņemot vērā valsts pārvaldes ierobežotos resursus un ki­
berkrīzes vingrinājuma secinājumus, NBS tiek veidota 
Kiberaizsardzības vienība, kas sniegtu atbalstu CERT.LV 
un NBS vienībām krīzes un kara situācijās IKT drošības 
incidentu novēršanā un radušos seku pārvarēšanā kiber­
telpā, ja CERT.LV rīcībā esošie resursi nebūtu pietiekami 
un vienības piesaiste paātrinātu neatliekamo pasākumu 
īstenošanu, vai ja tās rīcībā būtu speciāli resursi šo darbību 
veikšanai.1 Vienība tiek veidota kā rezerves ekspertu ko­
pums no brīvprātīgiem interesentiem valsts un privātajā 
sektorā atbilstoši zemessarga dienesta juridiskajai bāzei.
Lai nodrošinātu elektronisko sakaru infrastruktūras funk­
cionēšanu un stiprināšanu, ir jāattīsta ne tikai esošās infra­
struktūras spējas (īpaši attiecībā uz tās noturību pret ārēju 
apstākļu iedarbību), bet arī jāveido jauna infrastruktūra 
valsts pamatfunkciju nodrošināšanai, it īpaši situācijās, kad 
ikdienā lietojamo elektronisko sakaru tīklu funkciju izpilde 
var būt ierobežota.
Nepieciešamā rīcība:
1.  Izvērtēt krīzes situāciju definīciju, procedūras un 
normatīvo aktu bāzi un tās izmantojamību iespēja­
mas kiberkrīzes gadījumā.
2.  Attīstīt NBS un Kiberaizsardzības vienības reaģēšanas 
spējas krīzes situācijā un plašu incidentu seku novēr­
šanā, sasniedzot un nodrošinot vienības operacionālu 
rīcībspēju.
3.  Attīstīt NBS informācijas tehnoloģijas un sakaru sis­
tēmas, lai nodrošinātu NBS vadības atbalsta spējas 
krīzes situācijās.
4.  Regulāri organizēt teorētiskas un praktiskas nacionāla 
mēroga mācības, tajās iesaistot arī valsts augstākās 
1  Aizsardzības ministrijas Nacionālo bruņoto spēku Kiberaizsardzības 
vienības koncepcija, Rīga, 2013.
amatpersonas un komersantus, lai tādējādi attīstītu 
savstarpējo sapratni un koordinētu darbību krīzes 
situāciju pārvarēšanā.
5.  Pilnveidot valsts institūciju kiberdrošības kompetenci 
un resursus, gatavojoties un nodrošinot Latvijas pre­
zidējošās valsts pienākumus ES 2015. gadā, kad pret 
Latviju var tikt vērsti globāla rakstura elektroniskie 
uzbrukumi.
6.  Veidot reģionālo un starptautisko sadarbību, regu­
lāras mācības palīdzības sniegšanai un saņemšanai 
krīzes situācijā.
7.  Izveidot ārkārtas situāciju valsts elektronisko sakaru tīklu.
8.  Izveidot tehnoloģisko un organizatorisko risinājumu, 
kas valsts institūcijām nodrošina infrastruktūru ar aug­
stu konfidencialitāti, integritāti un pieejamību valsts 
informācijas sistēmām.
9.  Stiprināt nacionālo virtuālo ārējo elektronisko sakaru 
tīklu perimetru: apzināt, kategorizēt, savstarpēji koor­
dinēt, izvērtēt riskus, veikt nepieciešamos uzlabojumus, 
lai nodrošinātu paļāvīgu un drošu datu plūsmu starp 
Latviju un citām valstīm, bet nepieciešamības gadījumā 
to izmantot datu plūsmu izmaiņām vai ierobežošanai 
starp valstīm.
4.4.  Sabiedrības izpratne, izglītība un pētniecība
Informēta sabiedrība ir būtiska daļa no drošas un uztica­
mas kibertelpas. Informētību nodrošina mērķtiecīgs un 
regulārs skaidrojošs darbs, ietverot valsts vadošo amat­
personu īstenoto politiku un komunikāciju, jautājumu 
aktualizēšanu izglītības iestādēs un regulāras ekspertu 
diskusijas mediju telpā.
Sabiedrības informētības līmenis par IKT apdraudēju­
miem, pieejamajiem rīkiem to novēršanai, savām tiesībām 

12
un to aizskārumiem elektroniskajā vidē, kā arī rīcību 
apdraudējuma gadījumā ir zems. Saskaņā ar CERT.LV 
rīcībā esošo statistiku gandrīz visos gadījumos, kad lie­
totāju iekārtas ir tikušas inficētas un kļuvušas par robotu 
tīklu sastāvdaļām (vidēji 15-20 tūkstoši mēnesī), lietotāji 
kaitējumu nav veikuši apzināti, bet tā cēlonis ir neatjau­
nināta programmatūra, antivīrusu risinājumu trūkums 
gadījumos, kad tiek atvērta kaitīga elektroniskā pasta pie­
likumi. Līdztekus sabiedrības zināšanu līmeņa celšanai 
nepieciešams vairāk veicināt izpratni par ētiskajām nor­
mām un morālo atbildību elektroniskajā vidē.
Lai pilnveidotu IKT lietotāju zināšanas, ir nepieciešams īs­
tenot kompleksu pasākumu kopumu, sākot ar pamata un 
vidējo izglītību. Sadarbībā ar nevalstisko un privāto sektoru 
ir nepieciešams organizēt regulāras informatīvas kampaņas, 
kā arī pastāvīgu informācijas atspoguļošanu masu medijos. 
Šobrīd kibertelpas drošības jautājumi standartizētā veidā 
vispārējās izglītības satura kontekstā tiek pārbaudīti tikai 
informātikas eksāmenā (zināšanu testa daļā) vidējās izglī­
tības pakāpē. Lai gan attiecīgās tematikas jautājumu vidējā 
izpilde ir samērā augsta (2013. – 0,79%), vispusīgi nav 
iespējams novērtēt izglītojamo faktisko rīcību ikdienā. Ko­
munikāciju veids (kanāls), saturs un metodika jāpiemēro 
atbilstoši izvēlētajai mērķauditorijai (skat. 1. att.).
Latvijā šobrīd nav akadēmisko studiju programmas un 
zinātniskās darbības kiberdrošības jomā, un ārvalstīs at­
tiecīgajās jomās studējošie nav motivēti atgriezties Latvijā 
gan ierobežotā atalgojuma dēļ, gan arī tādēļ, ka trūkst 
iespēju profesionāli pilnveidoties. Saskaņā ar Pasaules 
ekonomikas foruma pētījumu Latvija ierindojas tikai 
110. vietā pēc zinātnieku un inženieru pieejamības valstī.1
1  Pasaules Ekonomikas foruma pētījums “Globālās konkurētspējas 
indekss 2012-2013”, 227.lpp.
1.attēls. Kibertelpas drošības jautājumu zināšanu apjoms atbilstošajām mērķauditorijām.
Pētniecība / Inovācija / 
Viedokļu līderi
Ekspertīze
Vispērējas 
zināšanas
Pamata
prasmes
Skolēni / Izglītības
iestādes
Sabiedrība / Ikviens lietotājs
Augstākā / 
Profesionālā
izglītība
Akadēmiskā
vide
Attīstīt, motivēt
Izglītot
Informēt
Izveidot specializāciju

13
Lai veidotu jaunas studiju programmas, izglītotu IKT jau­
tājumos ekspertus un citu nozaru profesionāļus (piemē­
ram, tiesību zinātnes speciālistus), nepieciešami atbilstošas 
kompetences pedagogi. Kompetence jāveicina, veidojot un 
atbalstot drošības pētniecības grupas augstskolās un zināt­
niskajos institūtos. Tās piesaistītu Latvijas speciālistus, kas 
pašlaik strādā ārvalstīs, būtu kā pamats nacionālās kiber­
drošības (t.sk. kriptogrāfijas) skolas izveidošanai, nākotnē 
dotu iespēju veiksmīgi piedalīties ES zinātniskos projektos 
un radīt komerciālus produktus ar augstu pievienoto vērtību.
Nepieciešamā rīcība:
1.  Palielināt izglītības iestāžu un pedagogu kompetenci un 
ieguldījumu bērnu un jauniešu izglītošanā IKT kiber­
drošības jautājumos, integrējot tos izglītības saturā un 
organizējot mācību aktivitātes, kas veido izpratni par 
informācijas drošību, privātuma aizsardzību un uzti­
camu e-pakalpojumu lietošanu, un nodrošināt iespējas 
bērniem un jauniešiem ziņot par pārkāpumiem inter­
netā un saņemt psihologa atbalstu. Organizēt pedagogu 
sistemātisku tālākizglītību kiberdrošības jautājumos.
2.  Veidot ērti pieejamus un dažādām vecuma grupām 
diferencētus mācību un informatīvos materiālus par 
kiberdrošību izmantošanai izglītības iestādēs un inte­
rešu grupās.
3.  Attīstīt akadēmiskās studijas un pētniecību kiber­
drošības jomā, lai sagatavotu speciālistus, veicinātu 
inovācijas, veidotu publisko un privāto partnerību 
zinātnes un pētniecības atbalstam, piesaistītu Eiropas 
fondu, grantu un finansu instrumentus.
4.  Sadarbībā ar augstskolām un zinātniskajiem institū­
tiem izveidot IKT drošības laboratoriju un organizēt 
zinātniskas konferences par kiberdrošības un kiber­
noziedzības aktuālajiem jautājumiem.
5.  Īstenot izglītojošas un informatīvas kampaņas un citus 
pasākumus vispārējai sabiedrības izpratnes veicināša­
nai par kiberdrošību, kibernoziedzību un aktuālajiem 
apdraudējumiem, paplašināt dažādu IKT drošības 
programmatūras pieejamību.
6.  Veidot informācijas un viedokļu apmaiņu starp pub­
lisko pārvaldi, nozares asociācijām, speciālistiem, 
ekspertiem, biznesa līderiem, kā arī sabiedriskā vie­
dokļa veidotājiem – nevalstiskajām organizācijām un 
akadēmisko vidi.
7.  Iesaistīties starptautiskās informatīvās iniciatīvās un 
platformās, izmantot ES kiberdrošības mēnesi un e-pras­
mju nedēļu kiberdrošības jautājumu aktualizēšanai. 
8.  Veicināt inovācijas kiberdrošības jomā un attīstīt kopīgu 
akadēmisko lieljaudas skaitļošanas (superdatora) resursu.
4.5.  Starptautiskā sadarbība
Kibertelpa ar tās piedāvātajām iespējām un radītajiem 
drošības apdraudējumiem nepazīst valstu nacionālās 
robežas, un tādēļ neviena valsts nevar viena pati efek­
tīvi stāties pretī jaunajiem drošības izaicinājumiem. 
Apzinoties kibertelpas pieaugošo nozīmi ikvienas sabied­
rības dzīvē, kiberdrošība kā būtisks jautājums ir iekļauts 
starpvalstu sadarbības un starptautisko organizāciju darba 
kārtībā. Divpusējos un daudzpusējos formātos, nereti ie­
saistot arī privāto sektoru, tiek apskatīts plašs jautājumu 
loks, sākot ar cilvēktiesību ievērošanu virtuālajā vidē un 
beidzot ar noziedzības apkarošanu, kritiskās infrastruktū­
ras aizsardzību un apdraudējuma novēršanu nacionālajai 
drošībai. Šādos apstākļos nenovēršami saskaras atšķirīgas 
valstu intereses, un līdz šim starptautiskajai sabiedrībai 
nav izdevies panākt ievērojamu progresu vienotas izprat­
nes un pieejas veidošanā. Vienlaikus paralēli notiek daudzi 
savstarpēji nesaskaņoti procesi. Latvijai ir svarīgi pārzi­
nāt un iesaistīties starptautisko un reģionālo organizāciju 

14
darbā, paužot atbalstu demokrātiskas sabiedrības pamat­
principu nodrošināšanai virtuālajā vidē - tai ir jābūt ne 
tikai drošai, bet arī brīvai un pieejamai.
Latvija piedalās starptautiskajos procesos, tai skaitā NATO, 
ES, EDSO un ANO darbā, lai veicinātu drošas, brīvas un 
pieejamas kibertelpas nostiprināšanu. Latvija atbalsta ANO 
Cilvēktiesību padomes pirmo visaptverošo rezolūciju par 
cilvēktiesību aizsardzību virtuālajā telpā un turpinās ar 
savu dalību stiprināt tādas iniciatīvas kā, piemēram, 
Koalīcija par interneta brīvību (Freedom Online Coalition), 
kas vērstas uz cilvēktiesību un pamatbrīvību, īpaši vārda 
brīvības, ievērošanu kibertelpā. 
Latvija ir pievienojusies Eiropas Padomes konvencijai 
par kibernoziegumiem un tās papildu protokolam par 
rasisma un ksenofobijas noziedzīgajiem nodarījumiem, 
kas tiek izdarīti datorsistēmās. Atbilstoši konvencijā 
paredzētajam iesaistītās valstis saskaņo savas tiesību 
normas, lai sadarbotos noziegumu izmeklēšanā un no­
drošinātu, ka par pastrādātajiem kibernoziegumiem at­
bildīgie tiek saukti pie atbildības.
Kiberdrošība ir nozīmīga valsts aizsardzības sastāvdaļa, 
un krīzes situācijā nacionāli attīstītās aizsardzības spējas 
var tikt stiprinātas arī ar sabiedroto NATO un ES valstu 
palīdzību. Lai nepieciešamības gadījumā efektīvi saņem­
tu atbalstu, kā arī lai stiprinātu kiberdrošības pasākumus 
Eiroatlantiskajā telpā, jāveicina gan šo organizāciju kolek­
tīvo, gan katras dalībvalsts individuālo kiberaizsardzības 
spēju attīstīšana atbilstoši pieņemtajiem NATO un ES 
kiberdrošības plānošanas dokumentiem. NATO ir pieņē­
musi Kiberdrošības koncepciju un Rīcības plānu un tiem 
atbilstošus plānošanas dokumentus, kas nosaka nepiecie­
šamību veicināt gan NATO kopīgo, gan katras dalībvalsts 
individuālo kiberaizsardzības spēju attīstīšanu.
Nepieciešamā rīcība:
1.  Stiprināt sadarbību ar Baltijas un Ziemeļeiropas re­
ģiona valstīm un pilnveidot sadarbību ar NATO, ES, 
EDSO un ANO, lai veicinātu IKT drošības, pieejamības 
un brīvības normu nostiprināšanu.
2.  Atbalstīt starptautiskos centienus savstarpējas uzticē­
šanās un sadarbības veicināšanai, uzsverot, ka spēkā 
esošajām starptautiskajām tiesību normām jābūt vien­
līdz piemērojamām kā fiziskajā, tā virtuālajā vidē.
3.  Izveidot Baltijas valstu kopīgu studiju programmu 
augstskolās, lai konsolidētu reģiona izglītības resursus 
spēcīgu un kvalificētu speciālistu sagatavošanai.
4.  Regulāri rīkot Latvijā starptautiskus pasākumus kiber­
drošības jomā, iezīmējot Latviju kā valsti, kas rūpējas 
par IKT drošību nacionālā un starptautiskā mērogā.
5.  Sagatavot un testēt nacionālās procedūras, lai kibe­
rapdraudējuma ­gadījumā ātri un efektīvi saņemtu 
palīdzību atbilstoši Latvijas un NATO saprašanās 
memorandam un saskaņā ar NATO Kiberdrošības 
koncepciju un Rīcības plānu.
6.  Stiprināt kiberaizsardzības spējas, piedaloties dažādās 
starptautiskās mācībās, vingrinājumos, kiberuzbru­
kumu simulācijās gan NATO un ES, gan citos valstu 
sadarbības mehānismos, dodot iespēju vietējiem spe­
ciālistiem un Kiberaizsardzības vienībai pilnveidot zi­
nāšanas par jaunākajiem informācijas sistēmu drošības 
risinājumiem.

15
Nacionālie dokumenti:
■  Nacionālā drošības koncepcija
■  Valsts aizsardzības koncepcija
■  Informācijas tehnoloģiju drošības likums
■  Valsts informācijas sistēmu likums (VARAM  izstrāde)
■  Latvijas ilgtspējas attīstības stratēģija līdz 2030. gadam
■  Informācijas sabiedrības attīstības pamatnostādnes 
2014.-2020.gadam
■  Valsts informācijas un komunikācijas tehnoloģiju pār­
valdības organizatoriskā modeļa koncepcija
■  Elektronisko sakaru nozares politikas pamatnostādnes 
2011.-2016. gadam
■  Autentifikācijas likums (VARAM izstrāde)
■  Aizsardzības ministrijas Nacionālo bruņoto spēku Ki­
beraizsardzības vienības koncepcija, 2013.gads
Starptautiskie dokumenti:
■  ANO Cilvēktiesību padomes rezolūcija par cilvēktiesību 
aizsardzību virtuālajā telpā
■  NATO Stratēģiskā koncepcija
■  NATO Kiberaizsardzības koncepcija
■  NATO Kiberdrošības rīcības plāns
■  ES Kiberdrošības stratēģija
■  Eiropas Padomes Budapeštas konvencija
■  Eiropa 2020. Stratēģija gudrai, ilgtspējīgai un integrējo­
šai izaugsmei
■  ES Digitālā dienaskārtība
■  Eiropas Parlamenta un Padomes Direktiva par uzbru­
kumiem informācijas sistēmām
5. Sasaiste ar citiem attīstības plānošanas dokumentiem

16
Piedāvātā risinājuma sākotnējais (ex-ante) ietekmes novēr-
tējums nav veikts, jo kiberdrošība ir pastāvīgi un strauji 
evolucionējoša, bet pamatnostādnēs noteiktie rīcības vir­
zieni ir iepriekš Nacionālās drošības koncepcijā noteikto 
prioritāšu un līdz šim uzsākto darbību turpinājums. Pamat­
nostādnēs paredzētais nacionālās kiberdrošības izvērtējums 
veidos bāzi tālākas politikas un rīcības plāna izvērtēšanā 
un pilnveidošanā.
Pamatojoties uz pamatnostādnēm, tiks  izstrādāts plāns 
rīcības virzienu izpildei, kurā tiks iekļauti detalizēti dar­
bības rezultāti un aprēķini par ietekmi uz valsts un paš­
valdību budžetiem 2014. gadā un turpmākajos gados. 
Reizi divos gados Aizsardzības ministrija Padomes ietvaros 
veic pamatnostādņu un rīcības plāna īstenošanas no­
vērtējumu un Ministru kabinetā iesniedz informatīvo 
ziņojumu, kā arī, ja nepieciešams, priekšlikumus pamat­
nostādņu aktualizācijai.
Nav tādu politikas plānošanas dokumentu, kuri būtu 
atzīstami par spēku zaudējušiem. Vienlaikus tiek turpi­
nāta arī Nacionālās drošības koncepcijā noteikto prio­
ritāšu īstenošana. 
6. Noslēguma jautājumi

17
7. Saīsinājumi un terminu skaidrojums
Saīsinājumi
ANO	
	
Apvienoto Nāciju Organizācija
ĀM	
	
Ārlietu ministrija
CCDCOE	
	
NATO Informācijas tehnoloģiju aizsardzības izcilības centrs Tallinā
CERT.LV	
	
Informācijas tehnoloģiju drošības incidentu novēršanas institūcija
DP	
	
Drošības policija
DVI	
	
Datu valsts inspekcija
EDSO	
	
Eiropas Drošības un sadarbības organizācija
EM	
	
Ekonomikas ministrija
ENISA	
	
Eiropas Tīklu un informācijas drošības aģentūra
ES	
	
Eiropas Savienība
FKTK	
	
Finanšu un kapitāla tirgus komisija
IeM	
	
Iekšlietu ministrija
IKT	
	
Informācijas un komunikācijas tehnoloģijas
IT	
	
Informācijas tehnoloģijas
IZM	
	
Izglītības un zinātnes ministrija
KAV	
	
Nacionālo bruņoto spēku Kiberaizsardzības vienība
LB	
	
Latvijas Banka
LM	
	
Labklājības ministrija
LVRTC	
	
Latvijas Valsts radio un televīzijas centrs
MIDD	
	
Militārās izlūkošanas un drošības dienests
NATO	
	
Ziemeļatlantijas līguma organizācija
NBS	
	
Nacionālie bruņotie spēki
NetSafe	
	
Latvijas Drošāka interneta centra Net-Safe Latvia
SAB	
	
Satversmes aizsardzības birojs
SM	
	
Satiksmes ministrija
TM	
	
Tieslietu ministrija
VARAM	
	
Vides aizsardzības un reģionālās attīstības ministrija
VIS	
	
Valsts informācijas sistēmas
VP	
	
Valsts policija
VRAA	
	
Valsts reģionālās attīstības aģentūra

18
Elektronisko sakaru komersants
Komersants vai ārvalstu komersanta filiāle, kam ir tiesības 
veikt komercdarbību, nodrošināt publisko elektronisko 
sakaru tīklu vai sniegt elektronisko sakaru pakalpoju­
mus Elektronisko sakaru likumā noteiktajā kārtībā.
Elektronisko sakaru tīkls
Pārraides sistēmas, komutācijas un maršrutēšanas iekār­
tas (tajā skaitā tīkla elementi, kas netiek izmantoti) un citi 
resursi, kas neatkarīgi no pārraidītās informācijas veida 
ļauj pārraidīt signālus, izmantojot vadus, radioviļņus, op­
tiskos vai citus elektromagnētiskos līdzekļus tīklos.
E-pārvalde
Valsts un pašvaldību pārvaldes efektīva īstenošana, iz­
mantojot informācijas un komunikāciju tehnoloģijas.
Informācijas sabiedrība
Sabiedrība, kuras locekļi prot, var un viņiem ir iespējas 
ar informācijas un komunikācijas tehnoloģijas palīdzību 
iegūt informāciju, saistīt to ar esošajām zināšanām un jau­
niegūtās zināšanas izmantot labklājības celšanai.
Informācijas tehnoloģijas
Tehnoloģijas, kuras tām paredzēto uzdevumu izpildei veic 
informācijas elektronisko apstrādi, tai skaitā izveidošanu, 
dzēšanu, glabāšanu, attēlošanu vai pārsūtīšanu.
Informācijas tehnoloģiju
drošības incidents
Kaitīgs notikums vai nodarījums, kura rezultātā tiek ap­
draudēta informācijas tehnoloģiju integritāte, pieejamība 
vai konfidencialitāte.
Informācijas un komunikācijas tehnoloģijas
Zināšanu, metožu, paņēmienu un tehniskā aprīkojuma 
kopums, kas ar datoru un sakaru līdzekļu starpniecību 
nodrošina jebkuras informācijas iegūšanu, glabāšanu 
un izplatīšanu.
Kiberdrošība
Kiberdrošība ir instrumentu, politikas, drošības konceptu 
un vadlīniju, risku vadības, rīcības, apmācības, pieredzes 
un tehnoloģiju kopums, kuru var izmantot elektroniskās 
vides, tās organizācijas un lietotāju aktīvu aizsardzībai. Or­
ganizācija un lietotāju aktīvi ietver savienotas skaitļošanas 
tehnoloģijas, personālu, infrastruktūru, programmatūru, 
pakalpojumus, telekomunikāciju sistēmas un pārsūtītas 
jeb uzglabātas informācijas kopumu elektroniskajā vidē.1
Kibertelpa
Kibertelpa ir interaktīva vide, kura ietver lietotājus, tīk­
lus, skaitļošanas tehnoloģijas, programmatūru, procesus, 
pārsūtītas jeb uzglabātas informācijas kopumu, lietojum­
programmas, pakalpojumus un sistēmas, kas ir savienotas 
tieši vai netieši, izmantojot internetu, telekomunikācijas 
vai datortīklus, un kurā mijiedarbojas tās lietotāji.  Kiber­
telpai nav fizisko robežu.2
1  Starptautiskās telekomunikāciju savienības definīcija angļu valodā: 
„Cybersecurity is the collection of tools, policies, security concepts, secu­
rity safeguards, guidelines, risk management approaches, actions, training, 
best practices, assurance and technologies that can be used to protect the 
cyber environment and organization and user’s assets. Organization and 
user’s assets include connected computing devices, personnel, infrastructu­
re, applications, services, telecommunications systems, and the totality of 
transmitted and/or stored information in the cyber environment.” ITU-T 
X.1205.
Termini

19
Kritiskā infrastruktūra
Kritiskā infrastruktūra ir Latvijā izvietoti objekti, sistēmas 
vai to daļas, kuras ir būtiskas svarīgu sabiedrības funkciju 
īstenošanas, kā arī cilvēku veselības aizsardzības, drošības, 
ekonomiskās vai sociālās labklājības nodrošināšanai un 
kuru iznīcināšana vai darbības traucējumi būtiski ietek­
mētu valsts funkciju īstenošanu. Informācijas tehnoloģiju 
kritisko infrastruktūru aizsargā, lai nodrošinātu valstij un 
sabiedrībai būtisku pamatfunkciju veikšanu.
2  Starptautiskās telekomunikāciju savienības Nacionālās kiberdrošības 
stratēģijas rokasgrāmatas „kibertelpas” definīcija angļu valodā. „We use the 
term cyberspace to describe systems and services connected either directly to 
or indirectly to the Internet, telecommunications and computer networks” un 
ITU rekomendācijas kibertelpas apraksts „[This] includes users, networks, 
devices, all software, processes, information in storage or transit, applica­
tions, services, and systems that can be connected directly or indirectly to 
networks.” ITU-T X.1205.
Pieejams: http://ej.uz/OverviewOfCybersecurity
Valsts informācijas 
un komunikācijas tehnoloģijas
Ar valsts informācijas un komunikācijas tehnoloģijām 
šajā dokumentā atbilstoši Valsts informācijas un komu­
nikācijas tehnoloģiju pārvaldības organizatoriskā mo­
deļa koncepcijas tvērumam un mērķim tiek apzīmēti 
informācijas un komunikācijas tehnoloģiju risinājumi 
un pakalpojumi, kurus izmanto, veido, ievieš, uztur 
un ekspluatē tiešās valsts pārvaldes iestādes, kā arī to 
pakļautībā un pārraudzībā esošās iestādes.  Attiecībā uz 
pašvaldībām un privāto tiesību juridiskajām un fiziska­
jām personām, kurām deleģēta valsts uzdevumu izpilde, 
valsts informācijas un komunikācijas tehnoloģiju jē­
dziens piemērojams uz tiem informācijas un komunikā­
cijas tehnoloģiju risinājumiem un pakalpojumiem, kuri 
tiek izmantoti deleģēto valsts uzdevumu izpildei.

20
Pielikums Nr.1 Nacionālās kiberdrošības politikas koordinācijas shēma
NACIONĀLĀ IT DROŠĪBAS PADOME
VALSTS SEKTORS
E-PAKALPOJUMI
Valsts IKT
infrastruktūra
Valsts
informācijas
shēma
Sabiedrība / lietotāji
Elektronisko sakaru 
komersanti
Komersanti
PRIVĀTAIS SEKTORS
PADOMES INSTITŪCIJAS
CITAS 
INST
FUNKCIJAS
KIBERTELPA
Kritiskā
infrastruktūra
Koordinē politikas, uzdevumu, pasākumu izstādi, plānošanu un veikšanu; veido ar nevalstisko un privāto sektoru
Nodrošina
darbu
Aizsardzības ministrija
Veido kiberdrošības politiku
Netsafe
Izglīto 
droša 
interneta 
lietošanā
Sniedz 
elektroniskās
identiﬁkācijas
pakalpojumus
Koordonē
publisko
pakalpojumu
elektronizāciju
Nodrošina 
koplietošanas
IKT
infrastruktūru
Uzrauga
KI
Uzrauga
personas
datu
aizsardzību
Organizē
sakaru
politikas
īstenošanu
Veicina
sabiedrības
zināšanas
un izpratni
Izmeklē un 
apskaro
noziedzīgus
nodarījumus
Koordinē
starptautisko 
sadarbību
Nozares
NVO
Kredītiestādes
LVRTC
CERT.LV
Monitorē,
 reaģe,
palīdz,
izglīto,
apmāca,
analizē
NBS
MIDD
KAV
Sniedz
atbalstu 
krīzes
situācijas
VARAM
Organizē
valsts IKT
pārvaldību
VRA
EM
SAB
TM
LM
SM
IZM
IeM
DVI
DP
VP
ĀM
LB
FTK



